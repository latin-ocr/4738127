’ 5

 

auctore. In eo vero consentiunt Dio et Herodianus, Ma-
maeae filium vocatum esse Alexandrum, postquam Caesar
factus esset3 esse autem transnominatum‚ Dio 1) prodit, ita
praecipiente deo. Sed Dio, quae erant illorum temporum
hominumque studia atque ingenia, nimis est proclivis ad
miracula ac prodigia, probabiliusque mihi videtur, quod
Herodianus refert (V, 7, 5)‚¹ adoptatum ab Elagabalo
iussu Maesae dictum· esse Alexandrum, ut certius haberetur
filius caracallae, quippe qui Alexandrum illum Macedonem
summopere imitatus esset. (Cf. Herod. V, 7 et Dio LXXVII, 7.)
Et dubito an idem lateat in Dionis verbis, si quidem, quod
facile fieri poterat, Maesae iussu ac voluntate deus Elagabalo
consilium dedit, ut adoptatum adolescentem cognominaret
Alexandrum — Quoniam autem Dio cum Herodiano consen-
tit hac in re, minime fidem habendam esse Lampridio arbi-
tror narranti, 2) nomen illud ei inditum, quod in templo
Alexandri natus esset. — Marcum quoque et Aurelium, quae
nomina in numis et inscriptionibus semper exstant, cognomi-
natum eum esse ab adoptione Elagabali, nemo non videt.
Notandus vero est error LampridiL qui duobus locis
(in Alex. c 12. et 25) commemorat, „ob mirandam singula-
remque constantiam contra militum insolentiam“ Severi no-
men a militibus imperatori inditum esse. Hoc enim esse
falsum, insigniter apparet ex primis Alexandri Augusti num
mis, qui omnes constanter Severi nomen addunt, quo quidem
tempore imperator nullum severitatis documentum praestare
potuit; id recte docet Eckhelius l. c. p. 281 existimatque,
Alexandrum una cum Augusti titulo Severi nomen adoptasse.
Quod quidem minime mirum videri potest. Neque enim ex

²) Dio LXXIX, 17 u. 18.
¹) Lamprid. in Alex. c. 5.

