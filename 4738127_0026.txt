12

 

mero aureo XIV. cyclo solis VH. litera Dominicali F.“ Qui
canon quum Idus Apriles anni 222 cum primo Alexandri im-
perii coniungat ann0, Dionis numerorum rationi admodum
favet. - At Herodianus [V. 8 extr.) in sextum imperii an-
num progressum esse Elagabalum tradit eiusque sententiam
firmare videntur numi quidam Elagabali Tribun. potestate V.
inscripti, quam potestatem Elagabalus, si, secundum Dionem,
quarto imperii anno interfectus est, nullo modo attingere
potuit.

Virginius Valsechius in dissertatione altera de initio
imperii Alexandri Severi (ed. Florentiae 1715, recensita in
Actis Eruditorum 1719 p. 313 sq.) Dionis sententiam reti-
nendam censet cum eaque numos Elagabali Trib. pot. V. in-
signitos in hoc conciliat modum. Ac primum Antonini Cara-
callae filium et Severi nepotem se dixisse Elagabalum profi-
tetur eaque re legitimum Caracallae successorem; quum igitur
Macrino, iniusto usurpatori, Elagabalus imperium eripuisset,
nomen, imperii eius e fastis eum erasisse et memoriam illius
studuisse abolere3 inde factum esse, ut ille imperii initium
inde a Caracallae morte deduceret, id est teste Dione (l. l.)
a die VHI. mensis Aprilis anno 217. Hoc Dionis potissimum
probari testimonio, qui ²) milites a Macrino defectos ad Ela-
gabalum hunc revera Caracallae filium eiusque legitimum
successorem dixisse refert. Ita fieri potuisse, ut expuncto e
fastis Macrini nomine ipsiusque Elagabali pro illo substituto
hic Trib. potest V. attingeret.

Pagius in critica ad Baronii annales eccles. (tom. 11 p.
45ι)ι ed. Lucae) ab anno 217 vel potius a Kalendis Ianuariis
anni 218, quo appellatus est imperator, Elagabalum imperii
annos numerasse statuit. Sed perstringit eum Valsechius .

Ι) ef. Dio mvm, 33

